Referaatti kandidaattiyöstä Ryhmätyö ohjelmistokehityksessä 

 

Kandidaattityö keskustelee ryhmätyön merkityksellisyydestä ohjemistokehityksessä, varsinkin ketteriä menetelmiä sovellettaessa. Tutkielmassa perehdytään tarkemmin kahteen ketterään menetelmään, Scrumiin sekä XP:hen, yhteistyön ja kommunikoinnin näkökulmasta. Ketteriä menetelmiä tutkiessa käy selväksi, että ryhmätyöskentely ja yksilön sosiaaliset taidot ovat kriittisiä, jos yksilö pyrkii toimimaan ketterästi. Kandidaattityö tutkii persoonallisuuden vaikutuksia ryhmätyöhön. Persoonallisuutta voi määritellä erilaisten indikaattorien avulla, kuten Myers-Briggsin-tyyppi-indikaattorilla, joka jakaa ihmisen persoonallisuuden neljään tyyppiin. Kandidaatintyö myös keskustelee ohjelmistokehittäjälle suotuisista luonteenpiirteistä, kuten myös haitallisista sellaisista. Kandidaatintyö käy läpi ohjelmistokehitysprosessin eri vaiheita, nostaen esiin ryhmätyön näkyvyyttä prosessin kaikissa vaiheissa. Kun on osoitettu, että ryhmätyö on väistämätöntä ketterän kehityksen yhteydessä, esittelee kandidaatintyö tapoja ryhmätyöskentelyn parantamiseen erilaisten matalan kynnyksen harjoitusten muodossa.  

Kandidaatintyö väittää ryhmätyön olevan tärkeää ohjelmistokehityksessä, samalla painottaen, etteivät ryhmätyötaidot ovat opittavissa oleva asia, jota voi kehittää. Myös erilaiset luonteenpiirteet sopivat eri ohjelmistokehityksen vaiheisiin, eli kaikenlaisia luonteita tarvitaan. Ryhmätyöskentely on tärkeä työelämätaito, jonka opettamiseen tulisi panostaa opetuksessa. 

 
